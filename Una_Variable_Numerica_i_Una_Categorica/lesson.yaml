- Class: meta
  Course: Analisi de dades
  Lesson: Una variable numerica i una categorica
  Author: Walter Garcia-Fontes
  Type: Standard
  Organization: Universitat Pompeu Fabra
  Version: 1.0.0

- Class: text
  Output: Aquest tutorial us donarà eines per analitzar la relació
    entre una variable categòrica i una numèrica. L'anàlisi no
    introdueix gaires coses noves, es tracta d'analitzar la distribució
    de la variable numèrica (una única variable, per tant es fan servir
    la mitjana, la desviació estàndard, la mediana, l'histograma, etc. per
    descriure la seva distribució) per a cada grup definit per la
    variable categòrica. Si aquestes distribucions per a cada grup són
    diferents, diem que hi ha relació entre les dues variables.

- Class: cmd_question
  Output: Farem servir un marc de dades que ja us hem introduït que es diu
    «rendcom», i que conté dues variables. Una variable numèrica que es
    diu «renda» i que recull la renda de diferents persones, i una
    altra variable anomenada «comarca» que ens diu en quina comarca viu
    cada persona. Entreu ara «rendcom» (sense les cometes) per veure
    l'aspecte d'aquest marc de dades.
  CorrectAnswer: rendcom
  AnswerTests: omnitest(correctExpr='rendcom')
  Hint: Entreu «rendcom» per veure l'aspecte del marc de dades.

- Class: text
  Output: En aquest tutorial farem servir tres paquets del R que ja us hem
    habilitat, «psych», «lattice» i «gplots». Recordeu d'instal·lar-los
    (install.packages(nom_paquet)) i habilitar-los (library(nom_paquet)) en
    la vostra instal·lació del R si els voleu fer servir. Ara començarem
    l'anàlisi de la relació entre «renda» i «comarca».

- Class: cmd_question
  Output: El primer que hem de fer és obtenir els resums numèrics de la
    variable «renda» per a cada categoria de la variable «comarca». Per
    això farem servir la funció describeBy() del paquet «psych». Els primer
    argument d'aquesta funció és la variable numèrica, i el segon la variable
    categòrica. Proveu ara aquesta funció.
  CorrectAnswer: describeBy(rendcom$renda,rendcom$comarca)
  AnswerTests: omnitest(correctExpr='describeBy(rendcom$renda,rendcom$comarca)')
  Hint: Entreu «describeBy(rendcom$renda,rendcom$comarca)» per obtenir
    els resums numèrics principals per a cada grup definit per la variable
    categòrica.

- Class: mult_question
  Output: Observant les distribucions de la variable numèrica per a cada
    grup, podem dir que
  AnswerChoices: Són força diferents, per tant hi ha relació entre les dues
    variables, la comarca de residència influeix la distribució de la renda;
    Són força iguals, per tant la distribució de la renda és independent
    de la comarca de residència
  CorrectAnswer: Són força diferents, per tant hi ha relació entre les dues
    variables, la comarca de residència influeix la distribució de la renda
  AnswerTests: omnitest(correctVal='Són força diferents, per tant hi ha relació entre les dues variables, la comarca de residència influeix la distribució de la renda')
  Hint: Mireu la mitjana, la mediana, la desviació estàndard, el coeficient
    d'asimetria, la curtosis, i jutgeu si varien per les diferents comarques.

- Class: cmd_question
  Output: Com habitualment, una imatge val més que mil paraules. Una manera
    molt convenient de comprovar si la distribució de la variable numèrica
    és diferent quan condicionem al valor de la variable categòrica, és
    mitjançant eines gràfiques. El diagrama de caixa és una descripció força
    completa de la distribució d'una variable numèrica. Una eina molt útil
    és per tant posar diagrames de caixa un al costat de l'altre per poder-los
    comparar. Ho podem fer mitjançant l'ordre
    boxplot(renda~comarca,data=rendcom, xlab="Comarca", ylab="Renda"). Els
    arguments xlab i ylab li posen noms als eixos. Entreu ara aquesta
    ordre per comparar les distribucions de la variable numèrica per als
    grups definits per la variable categòrica.
  CorrectAnswer: boxplot(renda~comarca,data=rendcom, xlab="Comarca", ylab="Renda")
  AnswerTests: omnitest(correctExpr='boxplot(renda~comarca,data=rendcom, xlab="Comarca", ylab="Renda")')
  Hint: Entreu «boxplot(renda~comarca,data=rendcom, xlab="Comarca", ylab="Renda")» per obtenir diagrames de caixa un al costat de l'altre.

- Class: mult_question
  Output: D'acord amb el que observeu als diagrames de caixa un al costat
    de l'altre, quina de les afirmacions següents és correcta?
  AnswerChoices: Hi ha més dispersió de la renda al Barcelonès i la Noguera
    que a la resta de comarques; hi ha valors atípics de la renda al
    Barcelonès i la Noguera; els valors més freqüents de la renda són
    més alts a la Noguera que a la resta de comarques
  CorrectAnswer: Hi ha més dispersió de la renda al Barcelonès i la Noguera
    que a la resta de comarques
  AnswerTests: omnitest(correctVal='Hi ha més dispersió de la renda al Barcelonès i la Noguera que a la resta de comarques')
  Hint: Mireu la llargada de les caixes per a la dispersió, els cercles per
    als valors atípics i la línia horitzontal més gruixuda per al valor
    més freqüent de la renda (la mediana de la renda).

- Class: cmd_question
  Output: L'altre representació gràfica més utilitzada per a una variable
    numèrica és l'histograma. Per tant és interessant també obtenir
    histogrames separats per a cada grup definit per la variable
    categòrica. Això podem fer amb la funció histograma() del paquet
    «lattice». L'ordre adequada és
    histogram(~renda|factor(comarca), data=rendcom, xlab="Renda"). Proveu
    aquesta ordre ara.
  CorrectAnswer: histogram(~renda|factor(comarca), data=rendcom, xlab="Renda")
  AnswerTests: omnitest(correctExpr='histogram(~renda|factor(comarca), data=rendcom, xlab="Renda")')
  Hint: Entreu «histogram(~renda|factor(comarca), data=rendcom, xlab="Renda")»
    per obtenir histogrames per a cada grup definit per la variable categòrica.

- Class: mult_question
  Output: D'acord amb el que observeu als histogrames per a cada grup,
    la renda freqüent més alta la trobem a la comarca
  AnswerChoices: Bagès; Noguera; Barcelonès; Baix Llogregat
  CorrectAnswer: Barcelonès
  AnswerTests: omnitest(correctVal='Barcelonès')
  Hint: Mireu quin histograma té la classe modal a un valor més alt de la
    renda.

- Class: cmd_question
  Output: Per últim, és interessant també comparar les mitjanes de la variable
    numèrica obtingudes dins de cada grup definit per la variable categòrica.
    Si són força diferents sabem que la variable categòrica influeix sobre
    la distribució de la variable categòrica. Però si són iguals, encara hem
    d'analitzar els altres resums numèrics, perquè sols si les distribucions
    són iguals podem dir que les variables són independents. Per comparar
    sols les mitjanes gràficament podem fer servir la funció plotmeans() del
    paquet «gplots». L'ordre és plotmeans(renda~comarca, data=rendcom).
    Proveu-ho ara.
  CorrectAnswer: plotmeans(renda~comarca, data=rendcom)
  AnswerTests: omnitest(correctExpr='plotmeans(renda~comarca, data=rendcom)')
  Hint: Entreu «plotmeans(renda~comarca, data=rendcom)» per obtenir un
    diagrama de les mitjanes i poder-les comparar.

- Class: text
  Output: Amb això hem completat la presentació de les eines per analitzar
    la relació entre una variable numèrica i una categòrica. Un últim punt,
    recordeu que de variables categòriques hi ha de dos tipus, nominals i
    ordinals. La variable «comarca» del nostre exemple anterior és
    nominal, les categories tenen un nom però no tenen un ordre natural.

- Class: text
  Output: Les variables categòriques ordinals, en canvi, es caracteritzen
    perquè podem ordenar les categories, perquè la variable prové d'una
    variable numèrica agrupada en categories. Exemples són «nivell de renda»,
    «nivell educatiu», «grup d'edat», etc. Si voleu analitzar aquest tipus
    de variables, teniu cura de posar com a nom de les categories quelcom
    que alfabèticament quedi ordenat. Un truc per fer això és posar «1.»,
    «2.», «3.», etc. davant de cada categoria. Per exemple «1. Sense estudis»,
    «2. Primària», «3. Secundària», etc., per a una variable categòrica
    sobre el nivell d'estudis. Així el R ens mostrarà primer «sense estudis»,
    en segon lloc «primària», etc.


- Class: figure
  Output: Us hem preparat diagrames de caixa un al costat de l'altre
    per analitzar la relació entre el nivell d'estudis i la renda. Perquè
    el nivell d'estudis quedi ordenat correctament hem utilitzat el truc
    esmentat a dalt.
  Figure: figure_educ.R
  FigureType: new

- Class: mult_question
  Output: Una altra diferència per a les variables categòriques nominals
    i ordinals és que quan tenim la relació entre una variable numèrica i
    una variable categòrica ordinal, podem parlar d'associació entre les
    variables, perquè la variable categòrica prové d'una variable numèrica
    agrupada. En base a això, quina us sembla que és l'afirmació correcta?
  AnswerChoices: Hi ha una associació positiva entre la renda i el nivell
    educatiu; Hi ha una associació negativa entre la renda i el nivell
    educatiu; La renda i el nivell educatiu són dues variables
    independents
  CorrectAnswer: Hi ha una associació positiva entre la renda i el nivell d'estudis
  AnswerTests: omnitest(correctVal='Hi ha una associació positiva entre la renda i el nivell educatiu')
  Hint: Mireu si les distribucions de la variable numèrica varia per als
    diferents grups definits per la variable categòrica, i si el nivell
    de renda augmenta amb els anys dedicats a l'educació (que un cop agrupat
    defineix el nivell educatiu).

- Class: text
  Output: Heu completat la lliçó on heu après les eines pera analitzar la
    relació entre una variable numèrica i una variable categòrica.
