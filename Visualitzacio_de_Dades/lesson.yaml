- Class: meta
  Course: Analisi de Dades
  Lesson: Visualitzacio de Dades
  Author: Nick Carchedi, Walter Garcia-Fontes
  Type: Standard
  Organization: JHU Biostatistics
  Version: 1.0.0

- Class: text
  Output: Ara que hem aprés les tècniques i els càlculs estadístics bàsics
    per descriure un conjunt de dades, el pròxim pas és esbrinar com il·lustrar
    i visualitzar de manera efectiva les dades.

- Class: text
  Output: És útil en primer lloc visualitzar les dades abans que un analista
    de dades comença una anàlisi a fons del conjunt de dades. En aquesta
    lliçó treballarem tècniques útils per visualitzar una variable numèrica.

- Class: text
  Output: Mitjançant l'organització de les dades en una DIAGRAMA o una
    GRÀFICA, l'estadístic pot explorar i resumir algunes propietats bàsiques
    del conjunt de dades. La disciplina de descriure quantitativament
    les propietats principals d'un conjunt de dades es coneix com
    ESTADÍSTICA DESCRIPTIVA.

- Class: text
  Output: El diagrama més senzill de les dades s'anomena DIAGRAMA DE PUNTS,
    i s'usa per inspeccionar visualment els valors d'una variable. A un
    diagrama de punts, sols hi ha un eix x horitzontal i els valors del
    conjunt de dades es representen amb punts a sobre aquest eix.

- Class: figure
  Output: Aquí hi ha un diagrama de punts creat usant la variable «price»
    del nostre conjunt de dades «cars». Com podeu haver notat, el preu
    es reporta a l'eix x en milers, i cada punt a sobre de l'eix representa
    el preu d'un dels 54 cotxes en el nostre conjunt de dades.
  Figure: mod1_dotplot.R
  FigureType: new

- Class: exact_question
  Output: Quan mirem a aquest diagrama de punts, al voltant de quin
    preu (en milers) sembla haver-hi la densitat més alta de casos?
  CorrectAnswer: '7-13'
  AnswerTests: exact='7-13'
  Hint: Mireu la part de la gràfica on els punts són més foscos i estan més
    junts.

- Class: text
  Output: Considerant que els diagrames de punts mostren amb claredat els
    valors numèrics d'una variable per a cada individu en el conjunt de dades,
    són particularment útils quan s'analitzen conjunts de dades amb pocs casos.

- Class: text
  Output: Un HISTOGRAMA és semblant a un diagrama de punts, però en comptes
    de mostrar cada valor específic, divideix els valors de les vostres
    dades en diversos intervals o classes, proveint una representació més
    condensada de les dades.

- Class: figure
  Output: Aquí hem creat un histograma usant les dades de milles per galó per
    a tots els nostres cotxes. Com podeu notar, els valors de milles per galó
    (MPG) al llarg de l'eix x estan dividits en intervals amb un rang igual
    a 5. El segon interval, per exemple, agrupa tots els cotxers que
    aconsegueixen 21-26 MPG a la ciutat, i així successivament. Noteu que
    l'interval a l'esquerra d'aquest conté aquests cotxes amb 20 MPG
    atès que aquest valor no es pot comptar a ambdós intervals. La
    freqüència de valors a cada interval, o el nombre de cotxers en cada
    interval, es mostra al llarg de l'eix y.
  Figure: mod1_histogram.R
  FigureType: new

- Class: text
  Output: Les barres més altes mostren el rang de  valors en els quals
    es localitza la major part dels casos de les nostres dades, mentre
    que les barres més curtes representen el rang de valor en el qual
    es localitzen pocs casos. En altres paraules, l'histograma proveeix
    una visualització de la DENSITAT DE LES DADES.

- Class: mult_question
  Output: Simplement mirant aquest histograma, podeu determinar quin interval
    de MPG té la major part de les freqüències? Per exemple, les freqüències
    més reduïdes de valors es troben als intervals 36-40, 41-45 i 46-50.
  AnswerChoices: 16-20; 21-25; 26-30; 31-35; 36-40; 41-45; 46-50
  CorrectAnswer: 16-20
  AnswerTests: omnitest(correctVal='16-20')
  Hint: Mireu als valors de l'interval que correspon a la barra més alta
     a l'histograma.

- Class: exact_question
  Output: Quants cotxes aconsegueixen 16-20 MPG a la ciutat?
  CorrectAnswer: '25'
  AnswerTests: exact=25
  Hint: Mireu al valor més lat a l'eix y que assoleix l'interval «16-20».

- Class: figure
  Output: S'ha dibuixat una línia vermella al nostre histograma il·lustrant
    la resposta anterior.
  Figure: mod1_histogram_add.R
  FigureType: addition

- Class: text
  Output: Els histogrames són particularment útils quan es visualitza
    i es descriu la forma de la distribució de les dades. Una distribució
    de dades pot tenir una asimetria cap a l'esquerra, una asimetria cap
    a la dreta, o pot ser simètrica. L'ASIMETRIA és una mesura de fins a
    quin punt els casos s'estenen cap a un cantó o un altre.

- Class: figure
  Output: Una distribució que té una asimetria cap a l'esquerra és una
     distribució en la qual la CUA esquerra del diagrama és més llarga.
     En altres paraules, a un histograma la major part de la distribució
     s'ubica cap a la dreta de la mitjana.
  Figure: mod1_leftskew.R
  FigureType: new

- Class: text
  Output: Quan una distribució és asimètrica cap a l'esquerra, el valor
    de la MITJANA és més petit que el de la MEDIANA, i per tant la MITJANA
    es localitza més cap a l'esquerra de la distribució. En aquest diagrama,
    la línia verda representa la mediana i la blava la mitjana.

- Class: figure
  Output: Per una altra part, una distribució que té una asimetria cap
    a la dreta és una distribució en la qual al cua dreta és més llarga,
    de manera que la major part de les dades cauen a l'esquerra de la mitjana,
    quan es visualitza l'histograma.
  Figure: mod1_rightskew.R
  FigureType: new

- Class: text
  Output: Quan una distribució és asimètrica cap a la dreta, el valor de
    la MITJANA és més gran que el de la MEDIANA, i aleshores la MITJANA
    es localitza més cap a la dreta d'aquesta distribució. En aquest diagrama,
    la línia verda representa la mediana i la blava representa la mitjana.

- Class: figure
  Output: Un diagrama que no té asimetries és una
     distribució en la qual les cues als dos costats de la mitjana es
     balancegen, i li diem simètric. Quan una distribució és simètrica,
     la MITJANA i la MEDIANA són aproximadament iguals.
  Figure: mod1_symmetric.R
  FigureType: new

- Class: text
  Output: En aquest diagrama, la línia verda representa la mediana i la
    blava representa la mitjana. La línia verda és l'única que és visible,
    atès que la mitjana i la mediana tenen valors propers.

- Class: figure
  Output: A continuació, anem a tornar a visualitzar l'histograma que vam
    fer anteriorment, que representa la distribució dels valors per al MPG
    per a cadascú dels 54 cotxes del nostre conjunt de dades «cars».
  Figure: mod1_histogram.R
  FigureType: new

- Class: mult_question
  Output: Com classificaríeu la forma de la distribució representada per
    aquest histograma?
  AnswerChoices: Simètric; Asimètric cap a la dreta; Asimètric cap a l'equerra
  CorrectAnswer: Asimètric cap a la dreta
  AnswerTests: omnitest(correctVal='Asimètric cap a la dreta')
  Hint: Mireu per mirar cap a quina cua s'estén la distribució. Les dades
    seran asimètriques cap a aquesta direcció. O, mireu si les cues
    s'estenen de manera proporcional.

- Class: mult_question
  Output: En referència a l'histograma de dalt, i tenint en compte que forma
    real de la distribució, esperaríeu que la MEDIANA seria més gran, més
    petita o igual a la MITJANA?
  AnswerChoices: Més gran; Més petita; Igual
  CorrectAnswer: Més petita
  AnswerTests: omnitest(correctVal='Més petita')
  Hint: Torneu a llegir a dalt per esbrinar quin és el valor de la mediana
    en comparació a la mitjana quan la distribució és asimètrica cap a la
    dreta.

- Class: text
  Output: Un tipus especial d'histograma es coneix com DIAGRAMA DE
    TRONCS I FULLES. Aquest diagrama organitza numèricament les dades de
    manera semblant a l'histograma. La columna de l'esquerra del diagrama
    conté els TRONCS, o el valor numèrica de les desenes per a cada valors
    (és possible que  s'hagin arrodonit els valors), organitzats
    verticalment en ordre creixent. Les FULLES es localitzen a la columna
    de la dreta del diagrama i són els valors unitaris (amb les dades
    possiblement arrodonides) per a cada cas amb el mateix tronc, organitzats
    horitzontalment en ordre creixent.

- Class: text
  Output: A un diagrama de troncs i fulles, el nombre de les fulles és igual
    al nombre de casos del conjunt de dades. La manera més senzilla
    d'entendre aquest diagrama és veure un.

- Class: video
  Output: Us agradaria veure un vídeo breu de YouTube sobre el diagrama
    de tronc i fulles?
  VideoLink: https://youtu.be/bof3pf9qxso

- Class: figure
  Output: Hem creat un diagrama de troncs i fulles a dalt usant els
    mateixos valors de la variable «mpg_city» com heu usat a l'histograma.
    Com podeu veure, el diagrama de troncs i fulles és un tipus útil
    d'histograma si voleu veure les freqüències de valors específics
    de les dades. Sovint, hi haurà únicament un interval per cada desena
    de valors (possiblement arrodonit), però en aquest cas, l'R ens dóna
    els mateixos intervals que havíem vist a l'histograma.
  Figure: mod1_stem.R
  FigureType: new

- Class: exact_question
  Output: Com mostra aquest diagrama de tronc i fulles, quants cops observem
    el valor «22» en aquest conjunt particular de dades?
  CorrectAnswer: '4'
  AnswerTests: exact=4
  Hint: Compteu les fulles en el tronc apropiat.

- Class: figure
  Output: El diagrama final que es pot usar per variables discretes o
    contínues és el DIAGRAMA DE CAIXA, també anomenat DIAGRAMA DE CAIXA I
    BIGOTIS. Com heu après prèviament, aquest diagrama s'usa per resumir
    les estadístiques descriptives principals d'un conjunt de dades
    particular i ens ajujda a il·lustrar el concepte de variabilitat.
    He creat un diagrama de caixa perquè recordeu com es veu.
  Figure: mod1_boxplot.R
  FigureType: new

- Class: cmd_question
  Output: S'usa un diagrama de caixa per representar el MÍNIM, PRIMER
    QUARTIL (Q1), MEDIANA, TERCER QUARTIL (Q3) i MÀXIM d'un conjunt de
    dades. L'ordre de l'R «summary(cars$price)» us dóna els valors
    d'aquestes tres estadístiques descriptives. Proveu això ara.
  CorrectAnswer: summary(cars$price)
  AnswerTests: swirl1cmd=summary(cars$price)
  Hint: Escriviu «summary(cars$price)» i premeu Intro.

- Class: text
  Output: De moment hem vist diagrames gràfics per una variable numèrica.
    En altres parts del curs veurem diagrames gràfics per variables
    categòriques.
